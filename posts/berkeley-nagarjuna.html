<!-- posts/berkeley-vs-nagarjuna.html -->
<!DOCTYPE html>
<html lang="he" dir="rtl">
<head>
  <meta charset="UTF-8" />
  <meta name="viewport" content="width=device-width, initial-scale=1.0"/>
  <link rel="icon" href="../favicon.svg" type="image/svg+xml"/>
  <title>ברקלי ונגרג׳ונה – על רציונליות, חוויה ואמת</title>
  <link rel="stylesheet" href="../style.css" />
</head>
<body>

<header class="navbar">
  <div class="navbar-inner">
    <h1>Zvi Marmor</h1>
    <nav>
      <ul class="nav-links">
        <li><a href="../index.html">Home</a></li>
        <li><a href="../projects.html">Projects</a></li>
        <li><a href="../zvimarmor_cv.pdf" target="_blank" rel="noopener">Resume</a></li>
        <li><a href="../blog.html">Blog</a></li>
        <li><a href="../contact.html">Contact</a></li>
      </ul>
    </nav>
  </div>
</header>

<main class="blog-container">
  <article class="blog-post" dir="rtl">
    <h3>ברקלי ונגרג׳ונה – על רציונליות, חוויה ואמת</h3>
    <p class="blog-date">2025-06-11</p>
    <p>
עבורי היופי בברקלי היא העובדה שאני מצליח לגבש אותו בצורה יחסית פשוטה לדעה אחת ברורה, או בשפתו של ברקלי עצמו - ״מה הטעם להתעכב על מה שניתן להוכיח באורח מופתי ובגליות מובהקת בשורה אחת או שתיים לכל מי שמסוגל למחשבה קלה שבקלות?״<br><br>
ואם כבר הראתי כמה בהיר הניסוח של ברקלי עצמו, אמשיך בשפתו: ״(ה)אם תוכלו ולו רק להעלות על דעתכם את אפשרות קיומו של עצם מתפשט ובעל כושר תנועה מחוץ לרוח התופסת אותו?״.<br><br>
ברקלי מצביע עבורנו על המציאות ומראה לנו שכל עצם לו אנחנו קוראים ׳קיים׳ בעצם מכוסה בשכבה עכורה שנקראת ׳תפיסה׳. שכבה שלא מאפשרת לנו לדעת כלום על קיומו העצמי של העצם. כל דבר עובר דרך התפיסה והתפיסה היא בעצם כל מפגש שלנו עם העולם כמות שהוא, אם קיים עולם שכזה.<br><br>
אעז ואומר כפרשנות שלי, שברקלי אומר במפורש את מה שקאנט ניסה להגיד לנו לגבי הפנומנה והנומנה – כל דבר אותו אנחנו תופסים הוא לעולם לא הדבר כשלעצמו, ולמרות הפרשנות הקלאסית לדברי קאנט, לעניות דעתי זה מה שקאנט בדבריו מנסה לומר לנו – זה לא באמת חשוב מה הוא העולם כשלעצמו, כי אין לנו כל דרך לדעת משהו על עולם זה לעד, ותהא אשר תהא המניפולציה שנרצה לעשות כדי להתבונן על עולם זה!<br><br>
בשלב זה אני מבקש לעצור את הכיוון הפשוט של שאלת התרגיל ולהתמקד בשאלת ההמשך, שעבורי היא פתח למחשבות חשובות בנוגע להוגי הקורס, השאלה לגבי טענה משכנעת וההבדל בין ההוגים השונים לאורך הקורס. התשובה לשאלה מאוד ברורה לי, אך ההסבר לתשובה זו עוד עמום בעיניי ואנסה לעמוד על טיבו בשורות הבאות.<br><br>
ברקלי אינו משכנע בעיני. או ליתר דיוק, לא משכנע בעיני במידה שנגארג׳ונה משכנע בעיני. על אף שברקלי הולך על דרך הרציונל הלוגי, על דרך הטענה הסדורה והמחושבת, בעוד שנגארג׳ונה מציג בפנינו פילוסופיה מגובשת וקיימת ללא מהלך לוגי ׳שבונה את כיוון המחשבה מאפס׳ כלל. ועדיין, דברים של נגרג׳ונה בעיני מקבלים תוקף גדול יותר של אמת. ולכן אני שואל – מדוע זה כך?<br><br>
השאלה הזו פותחת בפניי שאלה גדולה יותר שמלווה אותי מאז תחילת הקורס, וההבדל הגדול שאני שם לב אליו בין ההוגים במזרח לבין ההוגים במערב אותם למדנו בקורס. אני חושב שזה לא מופרך להגיד שקיים הבדל ניכר ופשוט לעין בין דרך ההצגה של כלל הפילוסופים המערביים בקורס לבין (רוב) הפילוסופיים מן המזרח אותם למדנו.<br><br>
ההבדל הבסיסי בעיני נעוץ בסיבה אליה ההוגים ניגשים בהתחלת דיונם הפילוסופי ו/או הצגת משנתם הפילוסופית. כאשר אני קורא הוגים מערביים, במיוחד הוגים כמו דקארט, קאנט וברקלי, התחושה העולה בי שהעולם בו הם חיו הוא אותו העולם של ניוטון ולייבניץ, אותם ניוטון ולייבניץ שגילו את הגבול והאינטגרל בעזרת השכל, שהצליחו ׳להבין׳ מושגים כמו אין-סוף, תנועה ושאיפה בעזרת דף ועפרון. עולם בו הוגים מנסים לשכלל את החשיבה ולנסות לפענח את המציאות עד שורשה דרך השכל האנושי. מתוך הבנה של הקשר העולם ממנו באה הפילוסופיה המערבית, צורת חשיבה זו מרגישה (לי) הרבה פעמים כמו שעשוע, משחק שיכלי או עוד דרך לאתגר את השכל בדרכי חשיבה נוספים.<br><br>
שונים מכך בעיני הם ההוגים המערביים.<br><br>
כשאני קורא את דברי הבודהה, או את דברי נגרג׳ונה ברור לי לחלוטין שהמטרה שלהם היא אחרת. המטרה המרכזית של הטקסט היא להוביל את הקורא לשחרור עמוק, להבנה עמוקה של המציאות ואל מחוזות חדשים שיובילו אותו למפגש עמוק ואמיתי יותר עם המציאות, עם העצמי, או עם חוסר העצמי. במובן הזה אני מבין למה טקסטים אלו נחשבים בעיני העולם כ׳דתיים׳ או בעלי רעיונות רדיקליים- הרעיונות באמת רדיקליים. המטרה היא להוליך את הקורא למקום מסוים.<br><br>
כשנתקלתי במחשבות אלו לראשונה, התחושה הייתה שהולכתי שולל. בעוד שדקארט, קאנט וברקלי עבדו קשה כדי להצדיק את דבריהם לוגית, נגרג׳ונה והבודהה עשו ׳עקיפה׳ בלי שיכולתי לשאול על כך כלום וקבעו ׳אמת׳ או תורה שיש בה ממש בלי להצדיק עת עצמם באותה צורה. איך קרה לי דבר כזה?<br><br>
וכאן אני רוצה לטעון טענה שאולי תחזיר אותנו חזרה לדבריו של ברקלי. מה שנתן לדבריהם של הבודהה ונגרג׳ונה תוקף חזק בעיני הייתה החוויה האישית שלי, המפגש עם דבריהם שבסופו של דבר השאיר בי חותם של דברים שנכונים כלפיי. כשבודהה דיבר על הסמסרה ידעתי בדיוק על מה הוא מדבר, כי אני גם חש ככה לעתים קרובות.<br><br>
הפילוסופיה המזרחית (אולי) הבינה דבר חשוב והכרחי עוד לפני שהיא פתחה את פיה – הרצון לפנות אל הרציונל הטהור הוא לעולם אינו נקי, ולעולם בני אדם לא ידברו אך ורק בצורה כזו. תמיד המפגש עם טקסט, עם מחשבה או עם פילוסוף כזה או אחר תעבור דרך החוויה האישית, דרך המפגש האישי בין התפיסה של הקורא אל הפילוסוף עצמו. בהנחה ש׳לכלוך׳ כזה תמיד היה קיים ותמיד יהיה קיים, אין סיבה לנסות ולהתעלם ממנו או לנסות לפנות אל השכל הטהור אשר לא קיים, אלא אפשר להתחיל ולפנות דווקא מהמקום הזה. להתחיל דווקא מהחוויות האישיות שלה הקורא ומהם לדבר אליו דברים שיהיו לו כמו מי מעיין לנפש שוקקה.<br><br>
במובן זה, הטקסט פתוח לכל מי שמוכן לשבת ולהעמיק בו ולנסות להבין עד הסוף את תוכנו. לא הבנה שכלית של טיעון גורר את הטיעון הבא, אלא הבנה שבאה מתוך נטיעת ההסתכלות שהבודהה או נגרג׳ונה מנסים להקנות לנו במבט שלנו את המציאות, את עצמנו ואת כל היש שמסביבנו. אין מדובר בהבנה של השכל או הבנה שנוכל ׳להקיא׳ אותה בסוף לתוך מסמך מתומצת של עשרה דפים בכתב David.<br><br>
מדובר על השקפה שמצריכה דבר אחד בלבד- את היכולת להקשיב.<br><br><br>
<em style="opacity: 0.8">לבודק: ברור לי שסף חוסר הדיוק שלי, אם היסטורי ואם פילוסופי, עלול להיות גבוה עד כדי מבוכה, יותר מאשמח לדעת אם חלק כלשהו מהטקסט ׳נכון׳ או מחובר אל העובדות בפני עצמן, ואיזה חלקים אינם נכונים כלל, ואקווה שלא ירד לי ניקוד גבוה מדי על חוסר דיוק מהסוג הזה :)</em>
    </p>
  </article>
</main>

</body>
</html>
